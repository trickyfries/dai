# dai! 

Il **dialetto** è una forma pura e personale per esprimere ed esprimersi. Ci permette di comunicare in qualsiasi modo ci appartenga e ci identifichi. Evidenzia le divergenze e sfumature che identificano paesi, città e regioni dando vita a parole e suoni differenti. 

Il **progetto** è un’esperienza collettiva, un servizio, che vuole valorizzare il patrimonio culturale immateriale della lingua, rimandando alla storia e alla tradizione della stessa fino ad arrivare ad oggi, sensibilizzando i giovani e tutti coloro che non conoscono a fondo la cultura dialettale per non far estinguere un mondo così vasto e pieno di memoria e conoscenza. 

L’**obiettivo** è quello di rendere i dialetti delle lingue sempre più vive e dinamiche, ponendo l’attenzione sulla varietà, sulle differenze e gradienti dei dialetti stessi. Si vuole considerare il dialetto non solo come cultura e folklore ma anche come opera d’arte e bene cognitivo, facendo rivivere il percorso di formazione linguistica che si è evoluto e continua ad evolversi.
